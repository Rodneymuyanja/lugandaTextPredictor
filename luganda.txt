Enjovu emu egenda okunywa amazzi. 
Entugga biri zigenda okunywa amazzi. 
Embogo satu n�ebinyonyi bina nabyo bigenda okunywa amazzi. 
Empeewo ttano, n�enjiri mukaaga zigenda ku mazzi. 
Entulege musaanvu zidduka okugenda ku mazzi. 
Ebikere munaana, nebyenyanja mwenda buwugiira mumazzi. 
Empologoma ewuluguma, nayo eyagala kunywa mazzi. Ani atya empologoma? 
Enjovu enywa amazzi nempologoma. 
Waliwo Ggonya nga muyala nnyo. 
Buli kiseera yasooba nga mpolampola okunonya ekyokulya.  Noluvanyuma..... 
POO!!! Ggonya nayasama!! 
Oluvanyuma lw�ekyo Ggonya yali akuse era nga musanyufu. 
Paka lwadamu okuba omuyala. 
Babirye alina enviiri ennyimpi. 
Nakato alina enviiri empanvu. 
Nambi y�alina enviiri ezisinga obuwanvu. 
Birungi asibye enviiri. 
Musa alina ekirevu. 
Nakku asaniridde enviiri ze. 
Kato asazeeko enviiri ze. 
Kapere amweddeko enviiri ze zonna. 
Obudde bwa mukalwe. 
Omusana gwaka nnyo. 
Obudde bwa kibuyaga. 
Obudde bwa kidde. 
Obudde bunnyogovu. 
Enkuba etonnya. 
Eggulu libwatuka. 
Ndaba Musoke. 
Nzuukuka ku makya ne nkuma omuliro. 
Nfumba amazzi. 
Njasa enku. 
Nfumba emmere. 
Njera mu nnyumba. 
Njoza ebintu. 
Lwanki nkola nnyo�  �nga muto wange ye azannya buzannyi? 
Kkapa yange eri wa? 
Oba eri wansi wa kitanda? 
Oba eri waggulu ku kkabada? 
Oba eri kumpi n�ekitanda? 
Oba eri mu kisero? 
Oba eri bweru? 
Yiino wano! 
Nsobola okudduka nagwo. 
Nsobola okubuuka nagwo. 
Nsobola okuzina nagwo. 
Nsobola okuwuga nagwo. 
Nsobola okubuuka omuguwa nagwo. 
Nsobola okugusambisa omupiira. 
Nsobola okubulawo nagwo. 
Naye sisobola kubuuka mu bbanga nagwo. 
Awo olwatuuka ne wabaawo amaka agaali amasanyufu ennyo. 
Tebaalwanagananga era baayambanga nnyo bazadde baabwe ewaka ne mu nnimiro. 
Naye tebaabaganyanga kuliraana muliro. 
Baakolanga emirimu gyabwe mu budde obw�ekiro.  Kubanga baali baakolebwa mu nvumbo. 
Omu ku balenzi yayagalanga nnyo okugendako mu musana. 
Olunaku lumu, omwana omulenzi oyo yawulira ng�ayagala nnyo okugenda mu musana naye baganda be ne bamulabula� 
Naye omulenzi ono yali yagenze dda mu musana. Omulenzi oyo era yasaanuukira mu musana ogwali gwaka ennyo. 
Baganda be ne banakuwala nnyo olwa muganda waabwe okusaanuuka. 
Naye ne bayiiya okubaako kye bakola. Olwo ne bakola ekinyonyi okuva nvumbo eyasaanuuka okuva mu muganda waabwe. 
Ekinyonyi ekyo kye bo kye baalaba nga muganda waabwe ne bakitwala ku lusozi oluwanvu ne bakiteeka eyo. 
Awo omusana bwe gwayaka ne kibuuka nga bwe kiyimba mu kitangaala ky�oku makya. 
Tingi yabeeranga ne jjajjawe. 
Yateranga okulunda ente ne jjajjawe. 
Olwaali olwo, nga abaserukale bajja. 
Nga batwaala ente. 
Tingi ne jjajjawe ne badduka ne bekweka. 
Beekweka mu kibira okutuusa ekiro. 
Ate abaserukale ne baakomawo. 
Jjajja wa Tingi n�amukweka mu bikoola. 
Omu ku baserukale n�amulinnyako, naye Tingi n�asirika. 
Nga wonna wasiriikiridde, Tingi ne Jjajjawe ne bavaayo. 
Ne batambula mpola mu kasirise okutuuka awaka. 
Olunaku lumu maama yale ebibala, ennanansi, amenvu, emicu emiyembe amapeera. Yabiwanika ku kabada wag. 
Twabuuza maama nti �Ffe tunaalya ddi ku bibala?� Maama yaddamu nti, �Tujja kulya olwaleero.� 
Muganda wange Kayima wamululu nnyo. Yagenda alumaluma ku buli kibala. ebisinga yeyabirya. Bweyamala okubirya ye nagenda okuzannya. 
Muto wange omulala yagamba nti �Mazima labayo kayima kyakoze!� Kayima si muntu mulungi ate alina nnyo omululu. 
Maama yanyigira nnyo Kayima. 
Era naffe twanyigira nnyo Kayima. Kyokka yye Kayima nga teyefiirayo. 
Muto wange yabuuza maama nti �Kayima togenda kumubonereza?� 
�Kayima, olina okutwentondera mangu ddala� 
Kati kayima tawulira bulungi. 
Kayima yayogera mu kaama nti �Olubuto lunnuma nnyo.� 
Maama yali yakitegedde dda nti olubuto lujja kumuluma. Kati ebibala bibonereza Kayima! 
Oluvanyuma Kayima yatusaba tumusonyiwe. Yagamba nti �sikyaddamu kubeera na mululu mulundi mulala� naffe twamusonyiwa. 
Enkumbi yali nyiimpi nnyo. 
Omulyango gw�ali wansi nnyo. 
Ekitanda ky�ali kimpi nnyo. 
Egaali y�ali ntono nnyo. 
Omusajja y�ali muwanvu nnyo! 
Yakola omuyini gw�ekumbi omuwanvu. 
Yakola omulyango omuwanvu. 
Yakola ekitanda ekiwanvu ennyo. 
Yagula egaali empanvu ennyo. 
Yatuula nga ku ntebbe empanvu ennyo. Yalya nga n�ewuuma empanvu ennyo. 
Yaleka enyumba ye, n�aberanga mu kibira ekinene. Yawangaala emyaka mingi. 
Lwali lumu nga Wakayima atambula kulubalama lw�omugga 
Envubu nayo yaliwo ng�eyimiride era nga bw�erya kumuddo ogwakiragala ogwali gulabika obulungi. 
Envubu teyalaba wakayima, era mubutanwa Envubu n�erinnya kukigere kya Wakayima. Wakayima n�akaaba nga bw�alekaanira Envubu nti �Nvubu gwe, tolaba nti onninye kukigere ?� 
Envubu ne yetondera Wakayima nti; �Ow�omukwano bambi nsonyiwa, mbade sikulabye.� Wakayima teyawuliriza Nvubu, era mu ddoboozi eryawaggulu nagidamu nti �Okigenderedde! era olunaku lumu ojja kukisasulira�. 
Awo Wakayima n�agenda ew� Omuliro nagugamba nti, �Genda oyokye Envubu bwe banga evude ku mugga okulya omuddo. Kubanga eninye kukigere kyange!� K�Omuliro nti �tewali buzibu, Wakayima, mukwano gwange 
Oluvanyuma Envubu yali erya omuddo nga y�esuddeko akabanga okuva awali omuga, Enimi z�Omuliro ne zigwa ku Nvubu ne zitandika okwokya obwoya bw�Envubu zonna. 
Envubu netandika okukaaba nga bw�edduka okuyingira mu mazzi g�omugga. Obwoya bw�Envubu bwona nga busiriride mu muliro. Envubu nekaaba nnyo. �Obwoya bwange bwonna bujjiride mu muliro� �Obw�okyeza� �Obwoya bwange bwona obulungi 
Y�ensonga lwaki Envubu tegenda wala okuva okumpi n�amazzi olwokutya okwokebwa omuliro. Era Wakayima yasanyuka nnyo ngabweyewana; �Nange mwesasuza.� 
Wambuzzi, Wambwa ne Wante baali ba mukwano nnyo. Olumu baagenda ku lugendo mu takisi. 
Bwe baatuuka gye balaga, omugoba w�emmotoka na�basaba basasule ssente. Wante yasasula ezize. 
Wambwa yasasula ezisinga ku ze yali alina okusasula, kubanga teyalina muwendo gwa ssente gwennyini. 
Omugoba w�emmotoka yali anaatera okuddiza Wambwa ssente ze naye Wambuzi n�atandika okudduka ate nga tasasudde. 
Omugoba yanyiiga nnyo era n�agenda nga taddizza Wambwa ssente ze. 
Ky�ova olaba n�okutuusa leero, Wambwa adduka okulingiza mu mmotoka alabe omugoba omuvuzi w�emmotoka alina ssente ze. 
Ate ye Wambuzi bw�awulira emmotoka ejja, adduka kubanga atya nti bayinza okumukwata olw�obutasasula. 
Wante ye tafaayo oba emmotoka ne bw�eba ejja. Asala ekkubo nga yeetwala anti akimanyi nti yasasula n�amalayo. 
Edda ennyo, Wankoko ne Wakamunye baabeeranga wamu mirembe n�ebinyonyi ebirala byonna. Buli kimu baakikoleranga wamu. 
Olwali olwo enjala n�egwa. Kamunye yalina okutambula olugendo luwanvuko okufuna ekyokulya. Yakomawo ng�akooye nnyo. Wakamunye kye yava agamba nti, �Wateekwa okubeera engeri ennyangu ey�okutambula.� 
Edda ennyo, abawala basatu baagenda okutyaba enku. 
Akasana kaali kaaka nyo so ne bagenda ku mugga okuwuga. Baazanya nga bwe beesammuliza amazzi era nga bwe bawuga. 
Tebaalwa ne balaba ng’obudde bubayiseeko. Baayanguwa mangu okuddayo mu eka. 
Baba banaatera okutuuka eka, Nakku n’akwata mu bulago bwe era n’akizuula nti yali yeerabbidde omukuufu gwe! Ky’ava asaba banne nti, “Bambi munnyambe tuddeyo ffena!” Naye mikwano gye ne bamuddamu nti obudde bwali buyise nnyo. 
Kati Nakku n’addayo ku mugga yekka. Omukuufu yagufuna era n’ayanguwa okuddayo eka. Wabula bambi ekkubo lyamubula olw’enzikiza. 
Bwe yatunula mu maaso gy’alaga n’alaba ekitangaala mu kasiisira. Yayanguwa okukatukako era n’akonkona ku luggi. 
Ekyamwewuunyisa kwe kulaba nga Wambwa y’aggulawo oluggi era n’amubuuza nti, “Oygala ki?” Ko Nakku nti, “Mbuze era njagala kufuna w’akusula!” Wambwa n’amuddamu nti, “Yingira awatali ekyo nja kukuluma!” Nakku n’ayingira mu nda. 
Wambwa n’amugamba nti, “Nfumbira.” Nakku n’addamu nti, “Sifumbiranga ku Wambwa.” Ko Wambwa nti, “Fumba, awatali ekyo nja kukuluma.” Bw’atyo Nakku n’afumbira Wambwa emmere. 
Ekyo bwe kyaggwa, Wambwa n’amugamba nti, “Njalira obuliri.” Nakku n’addamu nti, “Saalanga ku buliri bwa Wambwa.” Ko Wambwa, “Yala obuliri, awatali ekyo nja kukuluma.” Bw’atyo Nakku n’ayala obuliri. 
Buli lunaku yalina okufumba, okwera n’okwoleza Wambwa. Lwali lumu Wambwa n’amugamba nti, “Nakku, olwaleero ηηenda kukyalira ku mikwano gyange. Yere ennyumba, fumba emmere, era oyoze n’ebintu byange nga sinnadda.” 
Amangu ddala nga Wambwa angenze, Nakku n’afuna enviiri ssatu okuva ku mutwe gwe. Oluviiri olumu yaluteeka wansi w’ekitanda, olulala n’aluteeka emabega w’oluggi, n’olulala n’aluteeka mu kiraalo. Oluvannyuma n’adduka emisinde miyitirivu okutuuka ewaka. 
Wambwa bwe yakomawo, n’anoonya Nakku. N’atandika okuyita nti, “Nakku, Nnaku, oli ludda wa?” Oluviiri olwasooka ne lwanukula nti, “Ndi wano wansi w’ekitanda.” Olw’okubir ne lugamba nti, “Ndi mabega wano emabega w’oluggi.” N’oluviiri olw’okusatu ne lugamba nti, “Ndi wano mu kiraalo.” 
Awo Wambwa n’ategeera nti Nakku yali amusalidde amagezi. Kye yava nno adduka nnyo nnyo okutuuka ku kyalo kya Nakku. Naye bannyina Nakku baali bagiteeze awo n’emiggo eminene. Wambwa yakyuka n’addayo era okuva olwo taddangamu kulabikako. 
Edda ennyo, Wankoko ne Wakamunye baabeeranga wamu mirembe n’ebinyonyi ebirala byonna. Buli kimu baakikoleranga wamu. 
Olwali olwo enjala n’egwa. Kamunye yalina okutambula olugendo luwanvuko okufuna ekyokulya. Yakomawo ng’akooye nnyo. Wakamunye kye yava agamba nti, “Wateekwa okubeera engeri ennyangu ey’okutambula.” 
Bwe bwakya ku makya Wankoko yali afunye ekirowoozo ekirungi. Yatandika okukuηηaanya ebyoya by’ebinyonyi ebyali byafa edda. Wankoko n’agamba nti, “Tutunge ebyoya bino tubigatte ku byaffe. Oboolyawo kiyinza okutwanguyiza nga tutambula.” 
Ku kyalo ekyo kyonna, Wakamunye ye yekka eyalina empiso era ye yasooka okutunga. Teyalwa n’abuuka ng’alina ebiwaawaatiro ebirungi ddala era n’alaba nga Wankoko amulese wansi ddala. Wankoko yatuuka n’akoowa okutunga. Yateeka empiso ku kabada n’agenda mu ffumbiro okufumbira abaana be emmere. 
Wabula ebinyonyi ebirala byali birabye Wakamunye n’abuuka. Ebinyonyi byansaba Wankoko empiso nabyo bitunge ebiwawaatiro byabyo. Ebbanga teryalwa ne wabaawo ebinyonyi ebyali bibuukira mu bbanga. 
Ekinnyonyi ekyasembayo okutuunga bwe kyakomyawo empiso, Wankoko teyaliiwo. Abaana ba Wankoko ne batwala empiso ne batandika okugizannyisa. Bwe baakoowa okugizannyisa ne bagireka mu musenyu. 
Ku olwo emisana Wakamunye yakomawo ewaka. Yabuuza empiso ye gy’eri asobole okutunga ebyoya ebyali bitadde ng’ali ku lugendo lwe. Wankoko yanoonya ku kabada, mu ffumbiro, mu luggya naye nga empiso terabikako. 
Wankoko ne yeegayirira Wakamunye nti, “Mpaayo olunaku lumu bwe luti nginoonye awo olyoke ate oddemu obuuke onone emmere.” Wakamunye n’amugamba nti, “Nkuwadde olunaku lumu lwokka. Empiso bw’otoogirabea nga onsasulamu omu ku baana bo.” 
Wakamunye bwe yakomawo enkeera, n’asanga Wankoko ng’atakula mu musenyu okunoonya empiso naye nga tagiraba. Wakamunye kye yava akka wansi n’ayoolawo akaaana ka Wankoko kamu n’akatwala. N’okuva olwo Wakamunye buli lw’ajja, asanga Wankoko atakula okunoonya empiso. 
Wankoko buli lw’alaba ku kisiikirize ky’ekiwaawaatiro kya Wakamunye ng’alabula abaana be ng’abugamba nti, “Muve mangu mu kyangaala mugende mkweke.” Nabwo nga buddamu nti, “Naffe tetuli basiru, ka tudduke.” 
